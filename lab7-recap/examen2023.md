# Model Examen 2023

## Exerciții ușoare (1p fiecare)

1. Se citește de la tastatură `n` și o listă de `n` numere întregi. Să se afișeze doar numerele negative din listă.
2. Se citește de la tastatură un cuvînt și un număr `n`. Să se afișeze litera care se află pe poziția `n` din cuvînt (**prima poziție este presupusă 1**).
3. Se citește de la tastatură un număr natural `n`. Afișați numărul divizorilor pozitivi ai numărului.
4. Se citește de la tastatură un caracter `c` și un număr natural `n`. Să se afișeze caracterul `c` de `n` ori, pe aceeași linie (ca un cuvînt).
5. Se citește de la tastatură un număr natural `n` și o listă de `n` numere naturale. Să se afișeze cîte numere impare există în listă.


## Exerciții medii (2p fiecare)

1. Se citește de la tastatură un număr natural `n`. Să se afișeze primul multiplu de 23 care se află după `n`.
2. Se citește de la tastatură un număr natural `n`, o listă de `n` numere naturale și un număr `t`. Să se afișeze cîte elemente din listă sînt strict mai mari decît `t`.
3. Se citește de la tastatură un cuvînt (de cel puțin 5 caractere), scris cu litere mici și un număr natural `n`. Să se afișeze cuvîntul inițial în care caracterul de pe poziția `n` a devenit literă mare.
4. Se dă un fișier de intrare, care pe prima linie conține un text, iar pe linia a doua conține un număr `n`. Să se afișeze caracterul de pe poziția `n` din textul de pe prima linie.
5. Generați o listă de 100 numere naturale între -100 și 100 și afișați-l pe cel mai mare, pe cel mai mic și media lor.

## Exerciții grele (5p fiecare)

1. Citiți dintr-un fișier un text (de cel puțin 100 de cuvinte, de exemplu luat de pe Wikipedia) și afișați cît la sută din textul citit sînt litere mici, cît sînt litere mari, cît sînt numere și cît sînt semne de punctuație. Realizați un grafic de tip pie chart care să reprezinte cele trei procente.
2. Generați un fișier CSV cu două linii/coloane, astfel: prima linie/coloană să fie numerele de la 1 la 12, reprezentînd lunile unui an, iar cea de-a doua linie/coloană să reprezinte precipitațiile medii, între 0 și 50 (litri pe metru pătrat). Afișați pe ecran precipitațiile medii anuale. Reprezentați datele folosind o histogramă sau bar chart, cu cîte o bară pentru fiecare lună.
3. Generați un fișier CSV cu 10,000 de linii, care să reprezinte datele nașterii unor persoane (între 1 ianuarie 1900 și 22 mai 2023). Afișați dacă există persoane cu aceeași dată de naștere. Alegeți 10 persoane la întîmplare și reprezentați, folosind scatter plot, vîrstele lor (axa OX = nr. crt. persoană `[1,2,3,...,10]`, axa OY = vîrsta).

Se acordă bonusuri de maximum 1 punct dacă graficele sînt foarte lizibile: culori, forme, fonturi, legende, etichete pe axe etc.